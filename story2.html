<!DOCTYPE html>
<html lang="th">
<head>
  <meta charset="UTF-8">
  <meta name="viewport" content="width=device-width, initial-scale=1">
  <title>อาจารย์ใหญ่</title>
  <link href="https://cdn.jsdelivr.net/npm/bootstrap@5.3.2/dist/css/bootstrap.min.css" rel="stylesheet">
</head>
<body class="bg-dark text-white">
  <nav class="navbar navbar-expand-lg navbar-dark bg-black">
    <div class="container">
        <a class="navbar-brand" href="index.html">Horror Stories</a>
        <div class="collapse navbar-collapse">
            <ul class="navbar-nav ms-auto">
                <li class="nav-item"><a class="nav-link" href="index.html">หน้าแรก</a></li>
                <li class="nav-item"><a class="nav-link" href="contact.html">สมาชิก</a></li>
            </ul>
        </div>
    </div>
</nav>
  <div class="container mt-5 mb-5">
    <div class="card bg-secondary text-white p-4">
      <h1 class="mb-3">อาจารย์ใหญ่</h1>
      <p><small>26/12/2021</small></p>
      
      <p>อาจารย์ใหญ่ | เรื่องเล่าเขย่าขวัญ
        เหตุการณ์ทั้งหมดเกิดขึ้นที่โรงพยาบาลแห่งหนึ่งในกรุงเทพฯ ย้อนกลับไปเมื่อสามสิบกว่าปีที่ผ่านมา "คุณก้อน รับราชการอยู่ที่ปากคลองตลาด โดยช่วงนั้นคุณก้อนกำลังศึกษาธรรมะ ก็เลยคิดว่าอยากจะไปดูศพสักครั้ง เพื่อเป็นการเจริญกรรมฐาน
        
        คุณก้อนได้ข้ามฝั่งไปที่โรงพยาบาลเก่าแก่แห่งหนึ่ง ตอนที่คุณก้อนกำลังเดินขึ้นตึก เขาได้กลิ่นฟอร์มาลีนลอยฟุ้งอยู่ทั่วบริเวณ คุณก้อนเดินเข้าไปในห้องอาจารย์ใหญ่ที่อยู่บริเวณชั้นสอง ในห้องจะมีตู้ใบใหญ่ๆ อยู่สามตู้ เป็นตู้กระจก ตั้งอยู่สองตู้ และนอนอีกหนึ่งตู้
        
        โดยสองตู้ที่ตั้งอยู่จะเป็นร่างของอาจารย์ใหญ่ผู้หญิง ตู้หนึ่งร่างถูกลอกผิวหนังออกไปครึ่งซีกเพื่อให้เห็นกล้ามเนื้อ ส่วนอีกตู้หนึ่ง กล้ามเนื้อและผิวหนังถูกย่อยสลายเพื่อให้เห็นระบบประสาทของร่างกายทั้งหมด ถัดออกไปไม่ไกลนักจะเป็นตู้ใบที่ถูกวางนอนอยู่ ในนั้นบรรจุร่างอาจารย์ใหญ่ผู้หญิงเหมือนกัน ลักษณะแขนข้างขวาถูกตัดออกแล้ววางแยกห่างออกจากร่าง
        
        คุณก้อนยืนพิจารณาตู้ที่ลอกผิวหนังออกไปซีกหนึ่ง ยืนอยู่อย่างนั้นประมาณเกือบยี่สิบนาที จากนั้นก็ไปพิจารณาเด็กที่อยู่ในห้องเสร็จแล้วก็เดินลงมาชั้นล่าง พอลงมาถึง ด้านซ้ายมือและขวามือจะเป็นทางเดินยาวๆ แต่เวลานั้นคุณก้อนกลับไม่เห็นใครเลย มีแค่คุณก้อนคนเดียวที่ยืนอยู่ตรงทางเดินนั้น
        
        ทั้งๆ ที่เป็นโรงพยาบาลใหญ่ แต่บรรยากาศโดยรอบในเวลานั้นกลับดูวังเวงชอบกล อีกทั้งยังมีความรู้สึกอึดอัดและหดหู่ใจแปลกๆ
        
        ทางเดินด้านซ้ายมือจะมีเตียงนอนตั้งอยู่ชิดติดกำแพง บนเตียงนั้นเหมือนมีอะไรสักอย่างอยู่แต่ถูกคลุมด้วยผ้าห่มจนมิด ด้วยความอยากรู้คุณก้อนยืนคิดอยู่ว่าจะลองไปเปิดผ้าห่มดูดีไหม แต่สุดท้ายก็ไม่กล้า และคิดว่ากลับบ้านดีกว่า
        
        คืนหนึ่งซึ่งเป็นคืนวันศุกร์ คุณก้อนมีธุระต้องเดินทางไปที่วัดแห่งหนึ่งในอำเภอบ้านค่าย จังหวัดระยอง วัดนี้จะอยู่บนภูเขา พอไปถึงที่วัด คุณก้อนก็นอนหลับพักผ่อน และได้ฝันว่ามีผู้หญิงมาเรียก คุณก้อนจึงเดินเข้าไปหาและเดินตามผู้หญิงคนนั้นไป แต่สิ่งที่ทำให้เขารู้สึกกลัวขึ้นมาก็คือ ผู้หญิงคนนั้นไม่มีมือ เหมือนข้อมือทั้งสองข้างของเธอนั้นถูกฟันจนขาดสะบั้น!
        
        จนคุณก้อนมาสะดุ้งตื่นเพราะได้ยินเสียงระฆังเช้าของวัด เช้าวันนั้นคุณก้อนก็เล่าความฝันให้หลวงพ่อฟัง ท่านฟังแล้วก็นิ่งเงียบไป ก่อนจะพูดขึ้นมาว่า “ให้หมั่นภาวนานะโยมก้อน” เมื่อคุณก้อนได้ยินแบบนั้นก็รู้สึกใจคอไม่ดี
        
        จนถึงวันอาทิตย์ คุณก้อนก็เดินทางกลับกรุงเทพฯ หลังจากนั้นไม่นาน คุณก้อนทำงานอยู่ที่ออฟฟิศ ช่วงพักเที่ยงหลังจากทานข้าวเสร็จ เขาก็คิดว่าจะงีบหลับสักแป๊บ ระหว่างที่กำลังนอนอยู่ คุณก้อนรู้สึกเหมือนครึ่งหลับครึ่งตื่น อากาศรอบตัวเย็นลง ได้ยินเสียงลมพัดอื้ออึง ขยับตัวไม่ได้ และเหมือนได้ยินเสียงคนคุยกันเบาๆ แต่จับใจความไม่ได้เพราะเสียงลมพัดอยู่ในหูแรงมาก
        
        คุณก้อนรู้สึกกลัวขึ้นมา ไม่รู้ว่ามันเกิดอะไรขึ้นกับตัวเขากันแน่ จนสักพักเขาก็จับใจความเสียงที่กำลังคุยกันอยู่นั้นได้ว่า
        
        "มันกำลังดวงตก เอามันไปเลย!!"
        
        คุณก้อนขนลุกวาบไปทั้งตัว อยากจะวิ่งหนีแต่ก็ขยับไปไหนไม่ได้ ตาก็มองไม่เห็น รับรู้ได้แค่เสียง มีความรู้สึกเหมือนใจจะขาดให้ได้ คุณก้อนจึงคิดถึงคำพูดของหลวงพ่อว่า "ให้ภาวนา" เขาจึงพยายามตั้งสติ ผ่อนลมหายใจ แล้วภาวนา
        
        สักพักเหมือนมีอะไรบางอย่างมากลิ้งอยู่กลางกระหม่อม และมีความรู้สึกเหมือนมีอะไรบางอย่างอุ่นๆ แผ่ซ่านลงมาจากกระหม่อมไป จนทั่วร่างกาย แล้วเสียงทุกอย่างก็สงบลง จนเขาหลุดจากภวังค์ เริ่มได้สติและขยับตัวได้อีกครั้ง
        
        คุณก้อนจึงเดินทางกลับไปหาหลวงพ่ออีกครั้ง แล้วเล่าเหตุการณ์ที่พบเจอมาให้ท่านฟัง ท่านบอกว่า “สติและการเจริญภาวนาจะพาตนให้รอดพ้นจากภยันตรายจากสิ่งที่มองไม่เห็น" และหลังจากนั้นมา คุณก้อนก็ไม่กล้ากลับไปที่โรงพยาบาลแห่งนั้นอีกเลย

        </p>
     
      <div class="mt-4">
        <a href="index.html" class="btn btn-light">ย้อนกลับ</a>
      </div>
    </div>
  </div>
  <nav class="navbar navbar-expand-lg navbar-dark bg-black">
  </nav>

<footer class="text-center p-4 bg-dark">
  <p>Copyright © 2025 HorrorStories</p>
</footer>
  <script src="https://cdn.jsdelivr.net/npm/bootstrap@5.3.2/dist/js/bootstrap.bundle.min.js"></script>
</body>
</html>
